<div align="left" markdown="1">

[**بحث و گفت و گو و ارسال مشکلات**](https://github.com/LaneZero/FireUpJob/issues) &nbsp;&nbsp;&nbsp; [صفحه اصلی](https://github.com/LaneZero/FireUpJob)
</div>

<div align=center markdown="1">

![Intro](https://user-images.githubusercontent.com/46918547/260329735-10f51dac-8704-4b8b-a44e-b68f6877d5ea.jpeg)

<br>
</div>

# رزومه
<div dir="rtl" markdown="1">
در این قسمت قرار هست مواردی که در یک رزومه نیاز هست تا بتوانیم از آن برای پیداکردن شغل موردنظرمان استفاده کنیم، توضیح داده شود. مطالب سعی می‌شود به‌صورت دوره‌ای با کمک تجربیات شما دوستان به‌روزرسانی بشود تا همیشه جدیدترین قالب رزومه که بیشتر تأثیر در دریافت شغل را داشته است برای دوستانی که نیاز دارند وجود داشته باشد.
</div>

<div dir=“rtl” markdown=“1”>

***
### فهرست مطالب

- [رزومه چیست؟](#%D8%B1%D8%B2%D9%88%D9%85%D9%87-%DA%86%DB%8C%D8%B3%D8%AA%D8%9F)
- [نکات اولیه رزومه کاری](#%D9%86%DA%A9%D8%A7%D8%AA-%D8%A7%D9%88%D9%84%DB%8C%D9%87-%D8%B1%D8%B2%D9%88%D9%85%D9%87-%DA%A9%D8%A7%D8%B1%DB%8C)
- [قالب کلی رزومه](#%D9%82%D8%A7%D9%84%D8%A8-%DA%A9%D9%84%DB%8C-%D8%B1%D8%B2%D9%88%D9%85%D9%87)
- [قسمت Header](#%D9%82%D8%B3%D9%85%D8%AA-header)
- [قسمت Summary of Qualifications](#%D9%82%D8%B3%D9%85%D8%AA-summary-of-qualifications)
- [قسمت Work Experience](#%D9%82%D8%B3%D9%85%D8%AA-work-experience)
- [قسمت EDUCATION](#%D9%82%D8%B3%D9%85%D8%AA-education)
- [کار داوطلبانه یا Volunteer Experience](#%DA%A9%D8%A7%D8%B1-%D8%AF%D8%A7%D9%88%D8%B7%D9%84%D8%A8%D8%A7%D9%86%D9%87-%DB%8C%D8%A7-volunteer-experience)
- [قسمت Other Achievements](#%D9%82%D8%B3%D9%85%D8%AA-other-achievements)
- [نکات پایانی](#%D9%86%DA%A9%D8%A7%D8%AA-%D9%BE%D8%A7%DB%8C%D8%A7%D9%86%DB%8C)
- [ابزار های بررسی رزومه](#%D8%A7%D8%A8%D8%B2%D8%A7%D8%B1-%D9%87%D8%A7%DB%8C-%D8%A8%D8%B1%D8%B1%D8%B3%DB%8C-%D8%B1%D8%B2%D9%88%D9%85%D9%87)

***

</div>


## رزومه چیست؟
<div dir="rtl" markdown="1">
رزومه یا سوابق کاری، یک سند کاری است که اطلاعات مهم و مرتبط با تجربیات شغلی، تحصیلی و مهارت‌های یک فرد را به طور خلاصه و سازمان‌یافته نمایش می‌دهد. این سند به اشخاص کمک می‌کند تا اطلاعات مهمی از جمله تحصیلات، تجربیات شغلی، مهارت‌ها، پروژه‌ها و اطلاعات تماس خود را به اشتراک بگذارند تا به جستجوی کار یا فرصت‌های تحصیلی بپردازند. یک رزومه خوب باید اطلاعات به طور مختصر و واضح ارائه دهد و توانایی‌ها و صفات شخصی فرد را نیز نمایش دهد.
رزومه به‌عنوان یک ابزار اساسی در فرایند استخدام یا انتخاب دانشجویان برای تحصیل در دانشگاه‌ها استفاده می‌شود. افراد با ارسال چکیده‌های خود به کارفرمایان یا مؤسسات آموزشی، سعی در جذب توجه و نشان‌دادن تطابق مهارت‌ها و تجربیات خود با نیازهای موقعیت موردنظر دارند. به همین دلیل، ترتیب، قالب و محتوای یک رزومه بسیار مهم است تا به شکل بهینه اطلاعات به دست مخاطب برسد.

**دراینجا ما در مرحله اول رزومه کاری را بررسی خواهیم کرد سپس در آینده با مشارکت شما دوستان رزومه درسی را هم اضافه خواهیم کرد.**

</div>
<div dir="rtl" markdown="1">

## نکات اولیه رزومه کاری
1. هدف از نوشتن رزومه این هست که هم برای نرم‌افزار و هم برای انسان قابل‌فهم و خواندن باشد. پس‌نیاز نیست فایل رزومه خیلی چشم‌نواز باشد و وقت زیادی صرف آن شود. رزومه باید بدون روح و حداکثر باید دو صفحه باشد.
2. بهترین و شاخص‌ترین ویژگی‌های خودتان رو ذکر کنید و به طور خیلی دقیق روی آن‌ها مانور بدهید. این ویژگی باید برای کاری که قصد اپلای دارید همخوانی داشته باشد. به نحوی که که بین ۱۰۰ یا تعداد بیشتری رزومه، رزومه شما بین 10 رزومه اول مورد بررسی قرار بگیرد. این زمانی عملی می‌شود که در کوتاه‌ترین زمان ممکن شما از بهترین چیزی که هستید معرفی مؤثر داشته باشید.

## قالب کلی رزومه
- رزومه در مرحله اول توسط یک نرم‌افزار ATS یا Automatic Tracking System بررسی می‌شود. در صورتی که نرم‌افزار قادر به تطابق نیازمندی‌های آگهی شغلی با محتوای چکیدهٔ شما نشود، متأسفانه رزومهٔ شما رد خواهد شد. مثلاً اگر برای موقعیت شغلی 200 عدد رزومه ارسال شود نرم‌افزار در ابتدا بر اساس ورودی‌های که برایش تعریف کرده‌اند (Keywords) رزومه ها را بررسی می‌کند دقت داشته باشید که کار این نرم‌افزارها خیلی دقیق هست و مثلاً اگر نیاز باشد 5 سال سابقه کار در حیطه موردنظر داشته باشید توسط این نرم‌افزارها بررسی و پیدا می‌شود، بعد از حذف رزومه های نامناسب توسط ATS رزومه های تأیید شده را در اختیار یک انسان که همان منابع انسانی می‌شود قرار می‌دهد تا غربال نهایی توسط انسان انجام شود میانگین وقتی هم که برای مشاهده رزومه شما توسط واحد منابع انسانی گذاشته می‌شود تقریباً زیر 30 ثانیه است و در نهایت رزومه های انتخاب شده برای مصاحبه ارسال می‌شوند.
- رزومه به‌هیچ‌عنوان جدول‌بندی نداشته باشد و گرافیک خاصی در آن استفاده نشده باشد ATS هنگام خواندن رزومه به خطا نخورد. حتی‌الامکان از قالب‌های آماده استفاده نکنید. سعی کنید رزومه رو خودتان بنویسید. بهترین حالت هم در دو صفحه هست؛ ولی اگر دارای سوابق بیشتری هستید سعی کنید بر اساس نیازهای شغلی که گفته شده است، تخصص‌های مرتبط و جدیدتر را قرار دهید تا از دو صفحه بیشتر نشود. البته این رزومه بیشتر در رابطه با شغل های فنی مثل برنامه نویسی یا شغل های مرتبط با آیتی می باشد، اگر در حیطه دیگری مثل گرافیک فعالیت دارید به طبع این نوع قالب رزومه برای شما متفاوت است.
- بهتر است در نرم‌افزار WORD ، منوی Layout قسمت Margins گزینهٔ Narrow را انتخاب کنید تا فضای بیشتری در اختیار داشته باشید.
- قلم یا Font های زیر برای استفاده در رزومه انگلیسی در اندازه 10 تا 12 قابل قبول است.

```
Arial,Avenir Next,Calibri,Cambria,Didot,Garamond,Georgia,Helvetica,Muna,Times New Roman
```

## قسمت اول Header
**ابتدای رزومه نام و نام خانوادگی خود را بنویسید**
زیر نام و نام خانوادگی اطلاعات تماس خود که شامل، ایمیل، شماره تماس (خارج ایران اگر هستید) کشور و شهری که سکونت دارید و لینک پروفایل لینکدین و گیت‌هاب را قرار دهید. پیشنهاد می‌شود این قسمت بیشتر از یک خط نباشد. نکته بعدی استفاده از نام کاربری پروفایل لینکدین به‌اختصار به به‌صورت شخصی‌سازی‌شده هست.  
استفاده از نام کاربری شخصی‌سازی‌شده در پروفایل LinkedIn به شما امکان می‌دهد یک لینک منحصربه‌فرد برای پروفایل خود ایجاد کنید. این لینک، کوتاه و آسان برای به اشتراک گذاری با دیگران است و می‌تواند شامل نام شخصی یا نام کسب‌وکار شما باشد.

برای سفارشی‌سازی نام کاربری پروفایل LinkedIn خود، مراحل زیر را دنبال کنید:

1. وارد حساب کاربری LinkedIn خود شوید و به صفحه پروفایلتان بروید.
2. در بالای صفحه، روی "ویرایش عمومی نمایه" کلیک کنید.
3. در بخش "URL آدرس پروفایل"، روی لینک "ویرایش" کلیک کنید.
4. در این قسمت، می‌توانید نام کاربری دلخواه خود را وارد کنید. این نام کاربری باید بین ۵ تا ۳۰ حرف باشد و می‌تواند شامل حروف انگلیسی بزرگ و کوچک، اعداد و خط تیره (-) باشد. لطفاً توجه داشته باشید که نام کاربری باید منحصربه‌فرد باشد و تا زمانی که یک نام کاربری مناسب و آزاد وجود نداشته باشد، نمی‌توانید آن را تغییر دهید.
5. پس از وارد کردن نام کاربری موردنظر، روی دکمه "ذخیره" یا "تایید" کلیک کنید.

عکس‌ زیر یک مثال برای درک بهتر این موضوع است:

</div>

<div align=center markdown="1">

![ResumeHeader](https://user-images.githubusercontent.com/46918547/260859248-dd684443-f64d-401e-84d9-42f2f163ce98.png)

</div>

<div dir="rtl" markdown="1">

- دقت داشته باشید که ایمیل حتماً رسمی باشد و از سرویس‌دهنده‌های معتبر مثل گوگل، مایکروسافت، یاهو و... باشد. اسم مستعار برای ایمیلتان انتخاب نکنید نظیر wolf1757@gmail.com یا jojo2020@yahoo.com ، یک ایمیل کاملاً رسمی که اسم و فامیل (مخفف هرکدام هم بود موردی ندارد) در آن درج شده باشد. ایمیل شامل عددهای سریالی نباشد، اگر ایمیل دانشگاهی دارید حتماً از آن استفاده کنید.
-  اگر در چند ماه آینده قرار است به کشور دیگری بروید، لینکدین و رزومه رو طبق همان قرار دهید.
-  اگر مثلاً در آلمان هستید و امکان دارید به شهرهای دیگر برای کار نقل‌مکان کنید جلوی مکان سکونت حتماً عبارت Willing to relocate را قرار دهید.
- به‌هیچ‌عنوان اطلاعات اضافی مثل وضعیت تأهل، سن، ملیت، تصویر در رزومه قرار ندهید.

## قسمت Summary of Qualifications
این قسمت باید توانمندی‌هایی که دارید را در نهایت 5 جمله بنویسید. اطلاعاتی نظیر Soft Skill ، Hard Skill و Fuzzy Skill
شخص درخواست‌کننده کار باتوجه‌به آگهی که منتشر کرده توجه بیشتری به این قسمت می‌کند تا آن را با درخواست خود تطبیق دهد. باتوجه‌به آگهی کار و نیازهای اعلام شده در آن این قسمت باید: مختصر و مفید باشد، مهارت‌های مرتبط در آن ذکر شده باشد، دستاورد و عملکردهای مرتبط و مؤثر باتوجه‌به سوابق شغلی قبلی در آن ذکر شده باشد، کلمات کلیدی استفاده شده باشند. باتوجه‌به این که هر آگهی نیازهای مختلف و متعددی رو نیاز دارد این قسمت از رزومه شما می‌بایست انعطاف‌پذیر باشد. این به این معناست که شما حداقل تعداد بیشتری از آگهی‌های شغلی منتشر شده را از قبل باید بررسی کنید و کلمات کلیدی و مهم آن دسته از شغل‌ها را متوجه شده باشید و از آن کلمات کلیدی در این قسمت از رزومه استفاده بهینه را داشته باشید. اگر مهارتی دارید؛ ولی در هیچ کجای آگهی‌ها به آن ذکر نشده باید آن را حذف کنید؛ چون باعث سردرگمی خواهد شد. گاهی اوقات مهارت‌های بیشتر هم اصطلاحاً باعث overqualified شدن و ردشدن رزومه شما می‌شود.
Hard Skill مهارت‌های اساسی شما می‌شود، توانمندی‌هایی که برای کاری که می‌خواهید استخدام بشوید موردنیاز است؛ مثلاً برنامه‌نویس سی‌شارپ، کنترل پروژه، نرم‌افزار خاص در بخش درمانی جراحی خاصی را بلد هستید. (دو خط اول را به این موارد اختصاص دهید)
Soft Skill مهارت‌های فردی شما می‌شود، مثل Team Work , Presentation , Adaptability, Leadership Abilities
Fuzzy Skill موردی هست که در رزومه بهتر است نوشته نشود، مثلاً هدف‌های سازمان برای شما مهم است، کیفیت کاری من همیشه بالا است، هدف‌های بزرگی در ذهن دارم این موارد بدیهی است و بهتر است اشاره نشود.
با خواندن آگهی‌های شغلی خیلی کلمات کلیدی که باید استفاده کنید پیدا خواهید کرد. اکثر کشورها یک national occupation list دارند که شغل‌ها را دسته‌بندی کردند و در مورد آنها توضیح داده شده است بهتر این مورد را حتماً برای کشوری که می‌خواهید مهاجرت کنید بررسی بفرمایید.
** این مورد را [اینجا ](#) توضیح داده ام**

در عکس‌های زیر دو مورد مثال مشاهده خواهید کرد که یکی برای کارشناس پایگاه‌داده است و دومی برای امنیت شبکه که به صورت چکیده مواردی که تخصص دارند را نوشته اند.

<div>

<div align=center markdown="1">

![Resume Summary 01](https://user-images.githubusercontent.com/46918547/260861318-b68f10f6-c89b-4682-b136-393d0df4a480.png)
![Resume Summary 02](https://user-images.githubusercontent.com/46918547/260861690-a290a3d8-daaa-49a5-a55b-f712d3fa4969.png)
</div>

<div dir="rtl" markdown="1">

## قسمت Work Experience

تجربیات کاری که قبلاً داشته‌اید را باید با فرمتی وارد کنید که نرم‌افزارهای ATS بتوانند عنوان و سابقه کاری را تشخیص دهند. ابتدا باید عنوان شغل کاری، ویرگول، نام شرکت و جلوی آن تاریخ شروع و پایان را وارد کنید.  
در این قسمت باید مهارت‌هایی که در قسمت Summery وارد کرده‌اید را توضیح دهید و تأثیر آن در شرایط شغلی که داشتید مانور دهید. توجه داشته باشید که کار غیرمرتبط کوچک یا تجربه‌ای که صرفاً جهت یادگیری بوده رو حذف کنید. در این قیمت می‌بایست تأثیری که در آن جایگاه شغلی داشتید رو ذکر کنید. مثلاً اگر برنامه‌نویس بودید باید با عدد، درصد و یا مقدار توضیح بدین که کاری که انجام داده‌اید باعث شده زمان اجرای پروژه رو کاهش پیدا کنه یا مثلاً زمان جست‌وجوکردن در دیتابیس بهینه شده و یا ویژگی‌های شاخص آن شغل و جایگاه که قبلاً داشتید و ازاین‌قبیل تأثیرات که به صورتی که توضیح داده شد حتماً اعلام بشود. در هر تجربه کاری سعی کنید از bullet های بیشتری استفاده کنید تا وظایف شما شمرده‌تر و واضح باشد
- دقت کنید که توضیحات نباید بیشتر از 5 خط بشود و گرامری که استفاده می‌کنید با سطح زبان شما هم سو باشد.
- اگر مسئولیت‌های زیادی در شرکت داشته‌اید نیازی نیست همه را بیان کنید، به موردهای مهم آن اشاره کنید کفایت می‌کند.
- اگر هنوز در شرکت در حال کار هستید تاریخ پایان همکاری را to date قرار دهید.
- شرکت‌های خارجی تغییر شرکت در بازه‌های زمانی کم رو نکته منفی می‌دانند.

</div>

<div align=center markdown="1">

**در عکس های زیر سابقه ی شغلی براساس آگهی استخدامی و مهارت های گفته شده در ابتدای رزومه را مشاهده می فرمایید.** 

![Resume Work Experience 01 ](https://user-images.githubusercontent.com/46918547/260863866-cf97d79b-ba2e-4db5-86ad-deb7573a1999.png)
![Resume Work Experience 02 ](https://user-images.githubusercontent.com/46918547/260865129-1f597a94-ecba-4ff0-afcb-cd6f88a7d1fc.png)

</div>

<div dir="rtl" markdown="1">

## قسمت EDUCATION

در اینجا باید مدارک دانشگاهی که اخذ کرده‌اید را از آخرین مدرک به قبل بنویسید. فرمت باید به این صورت باشد که مدرک دانشگاهی و در خط بعدی نام  دانشگاه به صورت کامل نوشته شود ، جلوی نام دانشگاه معدل قرار بگیرد و با چند فاصله تاریخ ورود و خروج از دانشگاه نوشته شود.
می‌توانید سال‌های فارغ‌التحصیلی را در این قسمت وارد نکنید و فقط رشته و دانشگاهی که درس‌خوانده‌اید را وارد کنید.
معدل را طبق GPA که از 10 حساب می‌شود بنویسید تقریباً همه متوجه نمرهٔ آن می‌شوند
دوره‌های آموزشی هم می‌توانید اضافه کنید که حتماً مرتبط با نیازهای آگهی استخدامی باشد. البته انتظار معجزه نباید داشته باشید؛ ولی بعضی مواقع امتیاز مثبت خواهد داشت.

<div>

<div align=center markdown="1">

![Resume EDUCATION](https://user-images.githubusercontent.com/46918547/260866602-498d746c-e5c0-44c1-a490-725b6f6a6a51.png)

</div>


<div dir="rtl" markdown="1">

## کار داوطلبانه یا Volunteer Experience
در این قسمت کارهای داوطلبانه‌ای که انجام داده‌اید را بنویسید؛ مثلاً تدریس در جایی یا آموزش نیروهای جدید که در زمان حضور شما اضافه شده اند و شما مسپولیت آموزش اولیه و یا کلی آنها را داشته اید، یا نوشتن مقاله که قابل‌استناد باشد در سایت یا مجله، برگزاری همایش در انجمن علمی و... توضیحات هم در حد یک یا دو خط باشد.  
تقریباً مواردی که در این جا می‌نویسید نشان می‌دهد که شما چقدر آدم اجتماعی هستید پیشنهاد می‌کنم حتماً یک یا دو مورد وارد کنید حتی اگر در دانشگاه TA بودید یا به نیازمندان در انجمن خاصی مثل محک کمک کرده‌اید.
نحوهٔ نوشتن هم به این صورت هست که ابتدا کاری که انجام داده‌اید را به‌صورت تیتر می‌نویسید و زیر آن توضیحات تکمیلی را می‌نویسید.
</div>

<div align=center markdown="1">

![Resume Volunteer Experience](https://user-images.githubusercontent.com/46918547/260867434-3535b225-2261-4428-884c-16b308c4b5cd.png)
</div>

<div dir="rtl" markdown="1">

## قسمت Other Achievements
اگر فعالیت‌های دیگری داشتید؛ مانند سخنرانی، کاندید یا دریافت جایزه، ثبت اختراع، منتشرکردن مقاله علمی در مجله معتبر و... به‌صورت خلاصه در این قسمت وارد کنید. اگر Certificate معتبر و بین‌المللی دریافت کرده‌اید در این قسمت وارد کنید. اگر هم ندارید که مثل من اصلاً قرار ندهید.
**مقاله علمی** در رزومه کاری مهم نیست مگر اینکه کاری که می‌خواهید درخواست دهید دانشگاهی باشد؛ مثلاً اعلام کرده باشند که نیاز به یک شخصی با مدرک دکترا داریم.

## نکات پایانی
1. می توانید یک قسمت جدا برای زبان هایی که بلد هستید در نظر بگیرید و آن ها با میزان تسلط وارد کنید
2. عکس در رزومه معمولاً قرار داده نمی‌شود، این مورد بیشتر به کشوری که برای آن می‌خواهید اقدام کنید خیلی تأثیرگذار است برای مثال به‌خاطر قوانین تبعیض نژادی در آمریکا عکس در رزومه وجود ندارد؛ ولی در اروپا در کشوری مثل فرانسه این مسئله متفاوت است و عکس در رزومه ها وجود دارد. به‌طورکلی باید بافرهنگ جغرافیای موردنظر اطلاعت کافی را داشته باشید تا این مسئله را بتوانید حل کنید.
3. برای کار اول سابقه کار ایران زیاد مهم نیست و همیشه یک مقدار پایین‌تر شما رو در نظر می‌گیرند.
4. قبل از ارسال رزومه را کامل چک کنید تا غلط املایی نداشته باشد از سایت گرامرلی یا quillbot برای زبان انگلیسی و پاک‌نویس برای زبان فارسی می‌توانید استفاده کنید.
	-  استفاده از کلمات قدرتمند و اقدام محور: کلماتی مثل "انجام‌دادن"، "برنامه‌ریزی"، "ساختن"، "پیاده‌سازی"، "راه‌اندازی"، "بهبود"، "توسعه" و "مدیریت" به نمایش قدرت و توانایی‌های شما کمک می‌کند.
	-  رعایت گرامر و املا: خطاهای گرامری و املایی نشان از عدم دقت و حرفه‌ای نبودن شما می‌دهد. همیشه رزومه خود را چند بار بررسی کنید. در زیر چند نکته مهم گرامری گفته شده است:
	-  استفاده از فعل‌های قوی: از فعل‌هایی استفاده کنید که نشان‌دهندهٔ فعالیت و توانایی‌های شما هستند.
	-  بیان موقعیت‌ها و پیشینه‌ها: با استفاده از کلماتی که موقعیت‌ها و پیشینه‌های شغلی شما را توصیف می‌کنند، به کارفرما کمک کنید تا درک بهتری از توانایی‌های شما داشته باشد.
	-  رعایت زمان‌های گرامری: اگر در حال حاضر در یک شغل هستید، توصیفات شغلی را در زمان حال بیان کنید و اگر از شغل قبلی خارج شده‌اید، آنها را در زمان گذشته بیان کنید.
	-  بیان مهارت‌ها و توانایی‌های خاص: مهارت‌ها و توانایی‌هایی که برای شغل موردنظر لازم است، را بیان کنید.
	-  اجتناب از تکرار: سعی کنید کلمات و جملات تکراری را از رزومه خود حذف کنید. هر کلمه باید معنادار و منحصربه‌فرد باشد.
	-  نگارش ساده و روان: از جملات پیچیده و کلمات نامفهوم خودداری کنید. هدف این است که کارفرما بتواند رزومه شما را 	به‌آسانی بخواند و بفهمد.



## ابزار های بررسی رزومه
با پیشرفت هوش مصنوعی ، ابزار های بسیار زیاد و قدرتمندی برای بررسی رزومه ساخته شده است در ادامه با بهترین آن ها آشنا خواهیم شد.

### [سایت resumeworded](https://resumeworded.com)


Resume Worded یکی از بهترین سایت‌ها برای بررسی رزومه کاری محسوب می‌شود. پس از ثبت نام در این سایت، می‌توانید رزومه کاری خود را درون آن آپلود کنید. پس از اتمام آپلود، باید چندین ثانیه برای بررسی آن صبر کنید و سپس یک صفحه از تغییراتی که می‌توانید در رزومه خود اعمال کنید، در برابر شما قرار می‌گیرد.
در این سایت به رزومه شما از صفر تا ۱۰۰ امتیاز داده می‌شود و هرچه امتیاز رزومه شما بالاتر باشد، کیفیت بهتری دارد. در بالای صفحه سایت چهار دسته‌بندی قرار گرفته که با قرارگیری ماوس روی هر کدام از آن‌ها، ترفندهای مفیدی برای بهبود آن‌ها در اختیارتان قرار می‌گیرد.
با اسکرول به پایین صفحه، سه تغییر بزرگی که باید در رزومه خود اعمال کنید، در برابرتان قرار می‌گیرد. اگر می‌خواهید به توصیه‌های خاص‌تر دسترسی پیدا کنید، Resume Worded برای شما تحلیل خط به خط را درنظر گرفته است. در طرح رایگان این سایت قابلیت‌های مفید زیادی در اختیار شما قرار می‌گیرد، اما برای دسترسی به تمام ابزارهای آن باید حساب خود را به نسخه پرو ارتقا دهید. (دیجیاتو)
**یکی از اصلی‌ترین نکته‌هایی که در سایت Resume Worded باید بررسی کنید در قسمت Style حتماً بحث Readability رو چک کنید تا مشکل نداشته باشد و خطا نگرفته باشد الان به رزومه‌ای که در عکس زیر بررسی کرده واستایل را امتیاز 98/100 داده است دقت کنید خوانایی یا همان Readability را ضربدر زده است، هرچه قدر رزومه خوب باشد اگر ATS قادر نباشد رزومه را بخواند شما به‌راحتی ریجکت خواهید شد، همان‌طور که در ابتدا این مورد اعلام شده است.**

</div>

<div dir="rtl" markdown="1">

![Error Readability ](https://user-images.githubusercontent.com/46918547/260871507-9ba0e3a9-31a1-463a-9679-d7a3356631ab.png)
استایل رزومه زیر با اینکه 86 است اما مشکل خوانایی ندارد
![Success Readability](https://user-images.githubusercontent.com/46918547/260872033-da90bbee-9a60-412f-97fe-35b62c10f118.png)

</div>
